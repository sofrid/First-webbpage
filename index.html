<!DOCTYPE html>
<html lang="sv">
<head>
    <meta charset="UTF-8">
    <title>Slayer fansite</title>
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="css/style.css" />
    <link href="https://fonts.googleapis.com/css?family=Inconsolata|Roboto|Ruslan+Display" rel="stylesheet">
</head>
<body>
<section class="grid-container">

    <header><h1><img src="img/slayerlogg.jpg" alt="Slayers bandlogga" class="start_img"></h1>
    </header>
    <nav class="nav_list">
        <ul>
            <li><a href="index.html">Startsida</a></li>
            <li><a href="albums.html">Album</a></li>
            <li><a href="reigninblood.html">Reign in blood</a></li>
            <li><a href="christillusion.html">Christ Illusion</a></li>
            <li><a href="artistfeedback.html">Medlemssida</a></li>
        </ul>
    </nav>
    <main>
        <article class="indexsida">
            <h3>Live 2007</h3>
            <p><img src="img/slayerlive.jpg" alt="Slayer live 2007" class="annan_img"></p>
        </article>
        <article class="indexsida">
            <h3>Allmäninfo</h3>
            <p>
                Slayer är ett amerikanskt thrash metal-band, bildat i Huntington Park i Kalifornien, USA 1981 av
                gitarristerna Jeff Hanneman och Kerry King. Året därpå anslöt sångaren och basisten Tom Araya och
                trummisen Dave Lombardo. Efter att Jeff Hanneman avled 2013 och Dave Lombardo lämnade bandet samma år
                består Slayer av originalmedlemmarna Araya och King tillsammans med gitarristen Gary Holt och trummisen
                Paul Bostaph. Slayer har haft stora framgångar både försäljningsmässigt, sex album har certifierats med
                guld och ett med platina, och bland kritiker. Bandets fans har ofta benämnts som bland de mest
                dedikerade inom genren. Bandet anses tillsammans med Metallica, Anthrax och Megadeth tillhöra "The Big
                Four of Thrash" på grund av sin betydelse för utvecklingen av genren thrash metal. Slayers tredje
                studioalbum, Reign in Blood (1986), anses av musikkritiker vara en höjdpunkt inom thrash metal. Skivan
                spelade också en viktig roll när det gäller vidareutvecklingen av andra mer extrema metalformer. Den 22
                januari 2018 meddelade Slayer att de skulle genomföra en sista världsturné under 2018-2019 och därefter
                avsluta bandets verksamhet efter 38 år. Sommarens turnédatum äger rum i USA och Kanada medan Europa
                turneras i november-december 2018.
            </p>
        </article>
        <article class="indexsida">
            <h3>Bandet</h3>
            <p><img src="img/slayerband.jpg" alt="Bild på bandet Slayer" class="annan_img"></p>
        </article>
        <article class="indexsida">
            <h3>Stil, komposition och lyrik</h3>
            <p>
                Slayers musik betecknas i allmänhet som trash metal. Ibland har även beteckningen speed metal förekommit
                som i Washington Post i december 1986 när Joe Brown recenserade bandets spelning på Warner Theatre och
                av Jon Pareles 1988 i The New York Times, där han även benämnde de övriga "Big Four"-bandens musik som
                speed metal. Hannemans och Kings gitarrsolon har beskrivits som "vilt kaotiska" ("wildly chaotic") och
                "skruvat genialiska" ("twisted genius"). Lombardos höghastighet och aggression i trumspelet gav honom
                epitetet "godfather of double bass" i Drummerworld. Det var i huvudsak gitarristerna Jeff Hanneman och
                Kerry King som skrev musiken i bandet, med vissa bidrag av Lombardo. Tillsammans med Tom Araya stod
                Hanneman och King också för lyriken, ibland tillsammans och ibland var och en för sig.[97] Enligt en
                intervju med Hanneman 2004 var det alltid öppet för vem som helst av medlemmarna att skapa musik och
                sedan behöll man det som var bra nog och förkastade annat. Medlemmarna hade olika influenser i sitt
                textskapande. Hanneman inspirerades av frågor kring religion, nazism, krigföring och liknande områden.
                Kings lyrik var oftast anti-religiös medan Araya i texterna skrev bland annat om seriemördare och om
                krig.
            </p>
        </article>
    </main>
</section>
</body>
</html>